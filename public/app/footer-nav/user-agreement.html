<div class="well well-glass well-sm">
    <h1><b>BITBUY.EE KASUTUSTINGIMUSED</b></h1>
    <h2>Mõisted</h2>
    <p><strong>Bitbuy.ee</strong> - veebileht, mis asub internetiaadressil <a href="https://www.bitbuy.ee">https://www.bitbuy.ee</a></p>
    <p><strong>Bitbuy OÜ</strong> - veebilehe Bitbuy.ee omanik ja haldaja</p>
    <p><strong>Kasutaja</strong> - Bitbuy.ee veebilehte külastav ja/või kasutav isik</p>

    <h2>1. Üldsätted</h2>

    <p>1.1 Bitbuy.ee omanik ja haldaja on Bitbuy OÜ, äriregistri kood 12619727, postiaadress: Mustamäe tee 5, Tallinn, Eesti Vabariik, e-mail: <a href="mailto@info@bitbuy.ee">info@bitbuy.ee</a>.</p>

    <p>1.2 Bitbuy.ee kasutustingimused on kohustuslikud täitmiseks Bitbuy OÜ-le ja kõigile Bitbuy.ee kasutajatele.</p>

    <p>1.3 Bitbuy.ee on veebileht, kus on võimalik osta ning müüa Bitcoine eurode eest.</p>

    <h2>2. Bitcoiniga seotud riskid</h2>
    <p>2.1 Kasutaja teab, et Bitcoini hind on väga volatiilne, mis tähendab, et Bitcoinidega kauplemisega kaasneb kõrge hinnarisk.</p>
    <p>2.2 Kasutaja teab, et Bitcoinide ja eurode vaheliste tehingute sooritamisega kaasneb ka valuutarisk.</p>
    <p>2.3 Kasutaja kannab kõik Bitcoinide kauplemisega seotud riskid, eelkõige hinnariski ja valuutariski.</p>
    <p>2.4 Eeltoodu tähendab eelkõige seda, et Bitcoinide ostmine ja/või müümine on kasutaja otsus ning Bitbuy OÜ ei vastuta Bitcoinidega kauplemisest tuleneva võimaliku rahalise kaotuse eest.</p>

    <h2>3. Bitbuy OÜ kohustused ja õigused</h2>

    <p>3.1 Bitbuy OÜ-l on õigus antud kasutustingimusi muuta.</p>
    <p>3.2 Bitbuy OÜ-l on õigus keelduda kasutajale teenuse pakkumisest. Sellisel juhul on Bitbuy OÜ kohustatud tagastama kasutajale kuuluvad rahalised vahendid,
    millest arvatakse maha ülekandetasud ning muud teenustasud. Bitbuy OÜ ei ole kohustatud põhjendama teenuse pakkumisest keeldumist.</p>

    <h2>4. Kasutaja kohustused ja õigused</h2>

    <p>4.1 Kasutajal ei ole õigust jagada oma Bitbuy.ee kasutajakontot ega kasutajakonto andmeid teiste isikutega. Bitbuy OÜ jätab omale õiguse sulgeda jagatud kasutajakonto ilma ette hoiatamata.</p>
    <p>4.2 Kasutajal on kohustus esitada enda kohta vaid õigeid isikuandmeid ning informatsiooni.</p>
    <p>4.3 Kasutajal on õigus esitada kõik Bitbuy.ee-ga seotud kaebused e-maili aadressile: <a href="mailto@info@bitbuy.ee">info@bitbuy.ee</a></p>
</div>
